---
comments: false
date: "2015-04-14T22:17:00+00:00"
draft: false
menu:
  main:
    weight: 111
noauthor: true
share: false
title: About JLM
type: page
---

![nyakla](/img/dani_nyaka.jpg)


Jumba la Makutano ni mkusanyiko la watu wadini na madhehebu tofautitofauti ambao wanakutana kwa pamoja kwa dhumuni la kujifunza ujumbe wa kanisa kwa njia ya Yesu Kristo. Ni kusanyiko linalohubibiri Injili na kutoa fasiri ya maneno ya kinabii yaliyomo katika maandiko (biblia), ujumbe, mafundisho, na taafsiri hizo zinatokana na maongozi ya Roho Mtakatifu ambayo hutumia vipawa mbalimbali katika kusanyiko. 

Awali, Mungu alimvuvia Roho Mtakatifu mtumishi wake Kalunde na kumpa ufunuo juu ya uharibifu na upotevu wa kanisa lake hapa ulimwenguni. Na baada ya mafundisho na matengenezo binafsi aliyopewa na Roho Mtakatifu kwa miaka kadhaa, basi Mungu alimsimamisha Mtumishi Kalunde kwa kusudi hili. Kwa hakika haikuwa rahisi kufikia hatua hii, kwani kumekuwa na vipindi mbalimbali katika maisha yakumtumikia Mungu na kupeleka Ujumbe wa Mungu kwa watu wake, ulimwenguni kote. Kumekuwa na vipindi vya majonzi, misukosuko, faraja na furaha, ila yote hayo ni kwa utukufu wa Mungu ili apate kujihidhirisha kwa watu wake. 

Jumba la Makutano ni kusanyiko ambalo linafundisha ujumbe wa haki na kweli juu ya;

1. Kusudi la Mungu kwa Ulimwengu
1. Jukumu la wanadamu katika ulimwengu
1. Jukumu la kanisa
1. Kutoa maana ya maneno ya kinabii (mafumbo) yaliyomo katika maandiko (Biblia) ambayo Mungu amemfunulia mtumishi wake kwa njia ya Roho Mtakatifu kuweza kuyafumbua waziwazi.
1. Kusafiisha fikra za watu na kuibua vipawa vya watu kwa ajili ya kusimamia kusudi la Mungu (kanisa).

Kimsingi, Jumba la Makutano, ni jina lilitokana na uwepo wa mkusanyiko wa watu walio na shabaha ya kujifunza, kuyashika na kuyaishi maisha yakumpendeza Mungu (maisha ya utakatifu kwa msaada wa Yesu Kristo), hivyo jina hili halijabeba maana yoyote zaidi ya mkusanyiko wa watu.


### Shabaha

Injili ya Jumba la Makutano, shabaha yake kubwa ni;


1. Kumtegemea Mungu wa kweli alietukomboa kwa njia ya Yesu Kristo na anayetoongoza kwa Roho Mtakatifu.
1. Kuhubiri injili ya kweli na ya haki kwa watu wote.
1. Kusimamia misingi ya ukristo wa kweli (utakatifu).
1. Kurejesha ibada yenye kibali na yenye kumpendeza Mungu (kwa maelekezo ya Yesu Kristo na ufunuo wa Mungu).
1. Kuwajengea watu uwezo wa kuyachambua maandiko (Biblia) na kusudi la Mungu juu ya watu wake.
1. Kupinga injili isiyo ya haki na kweli kwa njia ya hoja.
1. Kutengeneza familia ya Mungu ya watu wenye maadili na wachamungu wa kweli.
1. Kuhifadhi siri za Mungu na maagizo yake kwa wanadamu ili watu wawezeshwe na Mungu kuishi maisha matakatifu.
1. Kuwaweka watu huru kutoka katika minyororo ya dini na kufuata ukamilifu kwa njia ya Yesu Kristu na maongozo ya Roho Mtakatifu.
1. Kuibua vipawa kwa njia ya Roho Mtakatifu ambavyo Mungu alikirimia watu wake tangu mwanzo, ila vikafifishwa na uovu wa dunia. 
1. Kutoa mafundisho, maelekezo ya kweli na haki juu ya Kristo Yesu na kanisa lake.
1. Baada ya yote hayo, basi tunategemea, familia itakayojengwa katika Jumba la Makutano, kwa neema na mapenzi ya Mungu, Mungu Baba kwa njia ya **Yesu Kristo** na Roho Mtakatifu, atalisimamisha tena kanis lake la mwisho (*Baragumu ya Saba Kisima cha Maarifa na Ufunuo*).



### Hitimisho
Kwa kuhitimisha muhtasari huu, basi hii ndio misingi ya Jumba la Makutano, ya kwamba;

+ Yatupasa sisi wanadamu kuishi kwa maagizo ya Mungu na kumtegemea Mungu kwa maongozo ya Roho Mtakatifu.
+ Kama kuna injili yoyote ile inayohubiriwa basi lazima itokane na kazi za Mungu maishani mwetu na siyo utaharamu au falsafa za kidunia na maarifa ya kibinadamu.
+ Kama kuna ibaday yoyote inafanyika basi ibaday hiyo lazima iwe takatifu na wanaoifanya wawe watakatifu kwa maana Mungu ni Mtakatifu na Baba wa Watakatifu.
+ Kama ipo sadaka inatolewa, basi lazima iwe takatifu na aitoaye lazima awe mtakatifu.
Basi kazalika yeye aombaye, sharti awe mtakatifu, maana amuombae Mungu baba ni Mtakatifu.
+ Injili ihubiriwe kwa njia ya haki na kweli na sio ulaghai na utapeli.
+ Kama mtu atatenda miujiza, basi lazima itokane na maisha yake ya utauwa (utakatifu) na si uratibu wa uongo au miujiza ya kishetani.
+ Injili ni upango ukatao kuwili, basi sharti aihubiriye, lazima iwe inamfundisha na yeye kadhalika, siyo waumini pekee yake, maana kipofu hawezi muongozo kipofu mwenzake. 
+ Ibada ni jambo takatifu, ni jambo la Kimungu, na ni kwa ajili ya Mungu, hivyo basi, sharti, ibada zote zifuate maongozo ya Roho Mtakatifu na siyo utashi wa kibinadamu. Utaratibu wowote katika ibada, lazima iwe na maslahi kwa Mungu, maana ibada ni ya watu kwa ajili ya Mungu. 
+ Mafundisho, maagizo, na maelekezo yoyote yafanyikayo kwa njia ya injili, lazima yalenge kumfanya mtu kuwa na maisha ya haki (utakatifu), na si kumnufaisha mtu na dunia hii. Maana imeandikwa pasipo utakatifu, hatutarishi ufalme. 
+ Mkristo ni uzao wa Mungu si uzao wa mwanadamu, wala elimu, hivyo uokovu ni kazi ya Mungu na si kazi ya mwanadamu wala matakwa ya mwanadamu.
+ Maandiko (Biblia)  pasipo ufunuo hayawezi kueleweka, hivyo, Jumba la Makutano, kwa kibali cha Mungu, amempaka mafuta na kumfunulia, mtumishi wake kwa ajili yetu. 


![](/img/header_top.jpg)